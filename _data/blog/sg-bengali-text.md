---
date: 2020-04-21T08:02:59.066Z
title: SG - Bengali Text
category: bengali
---
<!--StartFragment-->

গিয়েছিলাম পালপাড়া – কল্যাণীর পরে, চাকদার আগে। একটা মন্দির দেখতে। কেউ বলতে পারে না, কিসের মন্দির ছিল এটা – শিব না কালী। গঠনশৈলী দেখে কেউ কেউ আবার গোপাল জীউ এর মন্দির এর কথাও বললেন। প্রচলিত নাম – মঠ মন্দির। ১৮০০ সালের আশেপাশে গন্ধর্ব রায় এই মন্দির প্রতিষ্ঠা করেন, যদিও আজ এটা ভগ্নাংশ। বিষ্ণুপুরের আদলে চারচালা এক মন্দির। মন্দিরের গায়ে টেরাকোটা কাজ আজও কিছুটা তখনকার শিল্পের প্রমাণ রাখে। রামায়ণের রাম – রাবণের যুদ্ধ খোদিত আছে দুপাশে; পদ্মের কাজও দেখা যাচ্ছে ইতিউতি।

পাঁচিল দিয়ে ঘেরা এই মন্দির আজ ব্রাত্য। ছফুটের এক সন্ন্যাসী ছিলেন – লাল আলখাল্লা আর রক্তবর্ণ চোখ। তিনিও গত হয়েছেন কিছুদিন হল। সরু ইটের বেদীর ওপর দাড়িয়ে আছে এই মন্দির; চার দিকে চারটি চালা নেমে এসেছে আর সাথে খোদাই করা অনেক কারুকার্য। একদম সামনে আটটি ধাপের সিঁড়ি উঠে গেছে মূল মন্দিরে। আজ যদিও কোন বিগ্রহ নেই, কিন্তু দুদিকে দরজা কোন এক দেবদেবীর অস্তিত্বই প্রমাণ করে।

The Archaeological Survey of India এই মন্দিরকে Monument of National Importance এর শিরোপা দিয়েছে।

<!--EndFragment-->